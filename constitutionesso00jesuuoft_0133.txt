PARS NONA. 121

pertinentibus, quae altiorem considerationem postulant,
juvare Praepositum ac sublevare debent. Praeter id au-
tem, et quod rebus multis melius provideri per illos
poterit, praedicationi, lectioni, confessionibus audiendis,
et aliis bonis ac piis operibus ad Dei gloriam et anima-
rum auxilium vacare poterunt.

11 Numero autem hujusmodi assistentes nunc quidem
quatuor erunt3 et quidem illi ipsi esse poterunt, de
quibus superius pagina 115 dictum est. Quam-is autem
res graviores cum eis tractandae sint, statuendi tamen
facultas, postquam eos audierit, penes Praepositum Gene-
ralem erit.

12 In tertio auxilio, videlicet diligentiae ad exequendum vel
complendum quod ad res Societati necessarias fuerit
constitutum, cujusmodi essent negotia, quae ad domos
vel collegia pertinent, expedire, tum etiam quae illorum
sunt, defendere: et generatim ad res omnes agendas
multum conferet, immo necessarium est unius Procura-
toris generalis Societatis auxilium 3 qui quidem Romae
resideat, ac prudentia, fidelitate, et dexteritate cum
hominibus agendi, et omnibus aliis dotibus polleat, non
tamen Professus sit, nec in domibus Societatis professae
habitet, sed in alia (de qua dictum est in quarta parte)
qui suis etiam auxiliis, ac ministris ad ea negotia, quae
solus non potest conficere, necessariis sublevetur.

13 Cum ergo Praepositus hujusmodi habeat auxilia, tempus
(quod quidem valetudo, et vires corporis permittent)
partim cum Deo, partim cum officialibus, et Ministris
hujusmodi agendo, partim secum seorsum considerando,
ac cum almilio et favore Dei ac Domini nostri, quod
agendum est, statuendo, impendet.

14 Praepositi etiam Provinciales, et Rectores Collegiorum,
vel Praepositi particulares domorum suis auxiliis pluribus

