PARS QUARTA. 47

Romanum ut magis universalem, et quem peculiari
quadam ratione Sedes Apostolica amplexa est, quantum
patietur regionum varietas, sequetur.

3 In concionibus etiam, et in sacris lectionibus eo modo
proponendis, qui aedificationi populi conveniat (qui a
Scholastico diversus est) se etiam exerceant, studeantque
ad id munus obeundum linguam populo vernaculam
bene addiscere. Res etiam alias vidisse oportet, et prae
manibus habere, quae ad hoc officium utiles futura³
sunt3 ac demum, ut melius et cum majori fructu ani-
marum id munus obeant, omnibus mediis utantur, quibus
commode juvari possint.

4 In ministerio etiam Sacramentorum Confessionis, et
Communionis sese exerceant 3 et non solum quod ad ipso-
rum, sed etiam quod ad poenitentium, et communicantium
officium pertinet, ut bene ac utiliter ad Dei gloriam ea

percipiant, et frequentent, perspectum habere ac exequi
curent.

5 Ad exercitia spiritualia aliis tradenda, postquam quisque
in se ea fuerit expertus, assuescant3 et dent operam
omnes, ut et eorum reddere rationem, et in hoc armorum
spiritualium genere tractando (quod Dei gratia ad ipsius
obsequium tantopere conferre cernitur) dexteritatem ha·
bere possint.

6 Studium etiam congruum ad modum tradendae doctrinae
Christianae addiscendum, qui sit captui puerorum ac
rudium accommodatus, adhibeatur.

7 Ut in superius dictis proximi ad bene vivendum juvan-
tur: ita curandum est, ut ea, quae ad bene moriendum
illis conferunt, percipiantur3 quique modus in eo tem-
pore, in quo tantum est momenti ad finem ultimum
aeternae felicitatis consequendum, rel ab ea excidendum,
teneri debeat, intelligatur.

