[ÎŸ

PARS SEPTIMA. 83

quocunque gentium ad majorem Dei gloriam et anima-
rum auxilium inter fideles, vel infideles, nos mittendos
censuerit, nos conferamus. Nec intellexit Societas par-
ticularem aliquem locum 3 sed ut per orbem in diversas
regiones, et loca ab eo spargeretur: cum optaret, quod
factu optimum esset, eligere, idque speraret futurum, si
hanc ipsius distributionem summus Pontifex faceret.

Et in hac parte, cum omnem proprium sensum ac volun-
tatem Christo Domino nostro, et ejus Vicario Societas
subjecerit, nec Praepositus Generalis Societatis pro se
ipso, nec quisquam alius ex inferioribus pro se vel pro
alio curare nec tentare mediate, vel immediate cum
summo Pontifice, vel ejus ministris poterit3 ut residere
vel mitti potius in hanc partem, quam in illam debeat :
sed inferiores hanc curam universam summo Christi
Vicario ac Superiori suo 3 Superior vero, quod ad suam
personam attinet, summo Pontifici, et ipsi Societati in
Domino relinquat.

Praeterea, qui a summo Pontifice designatus suerit, ut
aliquo se conferat3 seipsum liberaliter, re temporali
nulla pro viatico per se, vel per alium postulata, offerat 3
quin potius sic velit a summo Pontifice mitti, ut ejus
Sanctitas ad gratius Dei et sedis Apostolicae obsequium
fore, nulla rei alterius in eo habita ratione, judicaverit.

4 Si summus Pontifex personam non (lesignaret3 sed ali-

quem, vel plures ad hunc, vel illum locuni proficisci
juberet, Superioris arbitrio relinquendo, qui sint ad
hujusmodi missionem aptiores: Superior juxta ejus
praeceptum eos, qui magis convenire, et aptiores ad id
fore videbuntur, designabit. Qua in re majus bonum
universale intuebitur, et ut quam minimum detrimentum

alia opera, quae ad Dei obsequium suscepta fuerint, pati-
antur.

