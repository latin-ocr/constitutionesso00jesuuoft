PARS NONA. 105

Dei gloriam satis fere semper occupata, universalibus
his conventibus minus laboris et distractionis patiatur.

QUALIS ESSE DEBEAT PRAEPOSITUS GENERALIS.

INTER dotes varias, quibus ornari Praepositum Gene-
ralem, optandum est, omnium prima haec erit; ut cum
Deo ac Domino nostro quam maoez'me conjunctus, et fa-
miliaris tam in oratione, qzccim in omnibus suis actionibus
sit ; ut eo uberius ab ipso, ut boni totius fonte, universo
corpori Societatis abundantem donorum, ac gratiarum
ejus participationem, ac multum valoris, et efficaciae
omnibus illis rationibus, quibus ad animarum auxilium
utetur, impetret.

Secunda, ut vir sit, cujus in omni virtutum genere ex-
emplum reliquos de Societate juvet3 ac praecipue in eo
splendor charitatis erga omnes proximos, et in primis
erga Societatem, ac verae humilitatis, quae Deo et homi-
nibus amabilem eum reddant, sit conspicuus.

Liber etiam ab omnibus inordinatis affectionibus, per
gratiam Dei edomitis et mortificatis, sit oportet, ne
interius judicium rationis perturbent, et ut exterius
tam sit compositus, et in loquendo praesertim tam cir-
cunspectus, ut in eo nihil, ne verbum quidem, notari
possit, quod non ad aedificationem sive eorum, qui de
Societate sunt (quibus speculi, et exemplaris loco esse
debet) sive externorum faciat.

Nihilominus eo modo didicerit rectitudinem, ac severi-
tatem necessariam cum benignitate et mansuetudine
miscere, ut nec se flecti sinat ab eo, quod Deo ac
Domino nostro gratius fore judicaverit: et tamen filiis

