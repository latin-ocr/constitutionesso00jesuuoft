116 coNsTITUTIONcM ·

idem suffragia promulget, quae, ut sufficiant, duas tertias
partes excedant oportet, et tune eo deposito, statim de
alio eligendo agatur: et, si fieri potest, non prius inde
egrediantur, quam Societas Generalem Praepositum ha-
beat: et si eo die res transigi non poterit, in sequenti,
vel quam expeditissime fieri poterit, quemadmodum in
octava parte dictum est, transigatur.

5 Si defectus deprehensi non fuerint ejusmodi, ut privan-
dus officio suo, sed tantum corrigendus videretur3 qua-
tuor eligantur, quibus cura injungatur considerandi quae
correctio ei conveniat: et si non idem omnes sentirent,
paribus suffragiis existentibus, quintus adjungatur, vel
tres alii 3 ut, quid in Domino conveniat, constituant.

6 Si accideret Praepositum Generalem ad Societatis guber-
nationem esse inutilem, re partim coram eo, et partim in
ejus absentia agitata, dispiciatur, an eligi Vicarium ab·
soluta cum potestate, quanvis sine nomine Praepositi
Generalis (quandiu vixerit qui tunc erat) oporteat: et
id, si pluribus, quam dimidiae parti suffragiorum, visum
fuerit, sie agendum erit. Si id necessarium fore non
judicarent, videndum erit, an praeter ministros illos, quo—
rum opera Generalis utebatur, Societas alios providere
debeat, ut, sublevato magis eo et adjuto, non desiderare-
tur, quod ad gubernationem Societatis conveniret. Et
ea in re sequi oportebit quod plus, quam* media pars
eorum, qui congregati sunt, statuerit. Si ageretur de
dignitate, quam ut plurimum pati non potest Praepositi
officium, si non compulerit talis obedientia summi Pon-
tifieis, quae ad peceatum obligare posset3 res in consul-
tationem ne adducatur: sed id omnino tanquam certum
tenendum, nec debere, nec posse consensum ad hujus-
modi dignitatem admittendam praestari.

