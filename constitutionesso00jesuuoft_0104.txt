92

CONSTITUTION ΠΜ

inter ipsos SuperioreS, quorum alii aliis subduntur, et
inferiorum erga illos pertinet, ita, ut singuli, qui in ali-
qua domo vel Collegio versantur, ad suum Praepositum
localem, seu Rectorem recurrant, et per eum in omnibus
regi se sinant. Eis autem, qui per provinciam aliquam
variis in locis disjuncti manent, ad Provincialem Prae-
positum, vel alium localem viciniorem erit recurren-
dum3 prout eis injunctum fuerit. Omnes vero Prae-
positi locales, vel Rectores crebra communicatione cum
Provinciali utantur, et juxta ejus arbitrium in omnibus
se gerant. Eodem modo Praepositi Provinciales cum
Generali se habebunt. Sic enim, subordinatione con-
servata, unio, quae in ea quam maxime consistit, aspi-
rante gratia Dei, conservabitur.

Siquis divisionis vel dissensionis eorum, qui una vivunt,
inter se, vel cum suo capite autor esse cerneretur3 dili-
gentissime ab ea Congregatione velut pestis, quae eam
potest summopere inficere, si praesens remedium non
adhibeatur, separandus est.

Ex parte Praepositi Generalis, quae ad hanc unionem
animorum conferent, sunt eae dotes, quibus (ut in nona
parte dicetur) eum exornari oportet3 quibus cum prae-
ditus fuerit, erga omnia membra Societatis suo fungetur
officio, capitis videlicet, a quo in illam influssus ad prae-
fixum ipsi finem necessarius descendat: ct sic a Generali
Praeposito, ut a capite, universa facultas Provincialium
egrediatur, ac per eos ad Locales, per hos autem ad sin-
gulares personas descendat: sic etiam ab eodem capite
(vel-certe eo suam facultatem communicante, et rem
approbante) missiones procedant. Dc communicatione
gratiarum Societatis tantundem sit dictum. Quo enim
magis inferiores a suis Superioribus pendebunt: eo
melius amor obedientiae atque unio inter eos retinebitur.

