PARS DEcnlA. 123

instrumentum conjungunt, ac disponunt, ut a divina
manu recte gubernetur, efficaciora sunt, quam quae illud
disponunt erga homines. Hujusmodi est probitas et
virtus, ac praecipue charitas, et pura intentio divini ser-
vitii, et familiaritas cum Deo in spiritualibus devotionis
exercitiis, et zelus syncerus animarum, ad gloriam ejus,
qui eas creavit ac redemit, quovis alio emolumento post-
habito. Videtur itaque in universum curandum esse,
ut omnes, qui se Societati addixerunt, in virtutum solid-
arum ac perfectarum, et spiritualium rerum studium
incumbant Í¾ hac in hujusmodi majus momentum, quam
in doctrina, vel aliis donis naturalibus et humanis con-
stitutum esse ducant. Haec enim interiora sunt, ex
quibus efficaciam ad exteriora permanare ad finem nobis
propositum oportet.

Hoc jacto fundamento, media illa naturalia, quae Dei ac
Domini nostri instrumentum ab ea parte disponunt, qua
proximos respicit, in universum ad conservationem et
incrementum totius hujus corporis conferent: si tamen
et addiscantur, et exerceantur syncere ad solum Dei
obsequium3 non ut illis fiducia nostra innitatur, sed
potius ut divinae gratiae juxta summae providentiae suae
ordinem per haec cooperemur, qui ad gloriam suam
tam dona naturalia, quae ipse ut Creator, quam super
naturalia, quae ut gratiae author donat, vult referri. Et
ideo media humana, vel per industriam acquisita, ac
praecipue doctrina exacta et solida, et modus eam pro-
ponendi populo in concionibus, et lectionibus, et forma
agendi cum hominibus, eosdemque tractandi diligenter
curanda sunt.

Juverit etiam magnopere in suo bono statu ac disciplina
Collegia conservare, et ad id eorum superintendentiam
per illos exercere, quibus utilitatis temporalis nihil ex

