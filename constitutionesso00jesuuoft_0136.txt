124

CONSTITUTIONUM

eis potest accedere. Talis est Societas professa, quae in
Collegiis eos instituendos curabit in perfectione vitae,
litterisque Christiano dignis, qui talentum ad id sortiti
esse videbuntur. Hi enim pro seminario Societati pro-
fessae, et ejus Coadjutoribus erunt 3 et, si cum Collegiis
Universitates etiam curae Societatis commissae fuerint,
observato illo modo procedendi, de quo in quarta parte
dictum est, ad finem eundem juvabunt.

Quia paupertas pro vallo firmissimo est Religionibus, ut
eas in statu suo et disciplina conservet, et a compluribus
hostibus defendat (unde etiam Daemon enititur illud
variis rationibus evertere) refert plurimum ad conserva-
tionem et augmentum totius hujus corporis, procul ad-
modum omnem avaritiae speeiem ablegasse3 nullos red-
ditus, vel possessiones, vel stipendia pro verbi Dei
praedicatione, aut lectione, aut missis, aut administrati-
one sacramentorum, aut demum rebus quibuslibet spiri-
tualibus (ut est in sexta parte dietum) admittendo, nec
ad suam utilitatem redditus Collegiorum applicando.
Erit etiam summi momenti, ut perpetuo foelix Societatis
status conservetur, diligentissime ambitionem, malorum
omnium in quavis Repub. vel congregatione matrem,
submovere, ac aditum ad dignitatem, vel praelationem
ullam directe vel indirecte quaerendam in societate prae-
cludere. Quod ut fiat, omnes Professi se nihil unquam
ad eam obtinendam acturos, et quos agere animadverte-
rint, delaturos, Deo ac Domino nostro voveant: et in-
capaces ae inhabiles ad praelationem quamvis habeantur
ii, de quibus probari posset, quod eam ambiissent.
Promittant etiam Deo ac Domino nostro ad nullam
etiam extra Societatem praelationem, vel dignitatem
obtinendam se quicquam acturos, nec ad sui electionem
ad hujusmodi munus, quoadejus fieri poterit, consensum

