114 CONSTI'PUTJONUM

cum approbatione Praepositorum Provincialium sibi sub-
stituat3 sive illi cum approbatione duorum Praeposito-
rum localium, vel Rectorum uniuscujusque Provinciae
eum per litteras pluribus suffragiis eligant ad Societatis
gubernationem cum ea facultate, quae Generali, vel ipsi
Societati, si ea eligeret, communicanda videretur.

7 Sexta locum haberet in quibusdam casibus3 quos spera-
mus per Dei bonitatem, aspirante ipsius gratia, nun-
quam eventuros (cujusmodi essent peccata mortalia in
externum actum prodeuntia, ac nominatim copula car-
nalis, vulnerare quenquam, ex redditibus Collegiorum
aliquid ad proprios sumptus assumere, vel cuivis extra
Societatem donare, vel aliqua stabilia bona domorum,
aut Collegiorum alienare, vel depravatam doctrinam
habere. Siquid ergo horum accideret, potest ac debet
Societas (si de re sufficientissime constaret) eum officio
privare, et, si opus est, a Societate removere, in omnibus
prae oculis habendo quod ad majorem Dei gloriam et
universale bonum Societatis fore judicabitur.

DE MODO, QUO PROCEDERE DEBET, SOCIETAS IN IIS,
QUAE AD PRAEPOSITUM GENERALEM PERTINENT.

CAP. V.

1 ΙΝ primis Praepositi provinciales, quos Generalis ipse
per se constituit, in conspectu Dei considerare et efficere,
quod universali bono Societatis debent in praedietis ad
Praepositum Generalem pertinentibus, prout in Domino
senserint, teneantur.

2 Deinde in iis, quae ad sumptus et curam corporis ejus,
et res alias minus graves pertinent, congregatione opus
non θεῖς sed ut Societas viros quatuor ei assistentes,

