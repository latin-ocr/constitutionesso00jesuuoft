1Â³-st QVARTA. 41

deliberent, sibique persuadeant, nihil gratius se Deo
facturos in Collegiis, quam si cum ea intentione, de qua
dictum est, studiis se diligenter impendant. Et licet
nunquam ad exercenda ea, quae didicerint, perveniant3
illum tamen studendi laborem ex obedientia et charitate
(ut par est) susceptum, opus esse magni meriti in con-
spectu divinae ac summae Majestatis apud se statuant.

3 Impedimenta etiam removeantur, quae a studiis animum
avocant, tam devotionum ac mortificationum, quae vel
nimiae vel sine ordine debito suscipiuntur, quam curarum
et occupationum, quae domi in officiis domesticis, et foris
colloquiis, confessionibus, atque aliis erga proximos
functionibus assumuntur: quatenus ab eis declinari in
Domino poterit. Est enim laudabile, quo aliis postea
utiliores cum doctrina, quam didicerint, se praebeant,
hujusmodi exercitia (licet pia) donec studia sint absoluta,
differri. Et haec quidem omnia majori cum studio
obsequii et gloriae divina} fiant.

4 In disciplinis ordo servandus est, ut prius in Latina
lingua solidum jaciant fundamentum, quam Artium
liberalium, et in iis, antequam Theologiae Scholasticae, et
quidem in hac, antequam Positivae studiis se dedant.
Sacrae scripturae vel eodem tempore, vel postea tractari
poterunt.

5 Linguae vero illae, in quibus scriptae vel versae fuerunt,
prius, aut posterius, ut Superiori pro varietate causarum
occurrentium, ac diversitate personarum videbitur, disci
poterunt. Itaque ordo temporis ejus prudentiae relin-
quetur. Sed si linguarum studio nostri vacant, inter
caetera, ad quae discentium intentio feratur, illud sit, ut
versionem ab Ecclesia approbatam defendant.

6 Scholastici omnes lectiones publicorum Professorum
juxta Rectoris Collegii arbitrium audiant: quiquidem

